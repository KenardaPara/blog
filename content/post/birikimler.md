---
title: "Tasarruf yapmanın zorluğu"
date: 2018-05-05T16:09:17+02:00
draft: true
---

Bugün en çok karşılaştğım banka reklamı olarak aklıma gelen ilk şey, tek SMS'le kullanılabilen krediler.
Ya da kredi kartına sıfır faizle olan satışlar. Genel olarak tüketimi arttırmaya yönelik kampanyalar.
Bundan 20 yıl öncesinede olan reklamlar ise dolara/marka/türk lirasına bankların nasıl yüksek faiz verdikleriyle ilgili.
Komplo teorisi yazan biri olsam derhal bankaların bize para harcatmak için dış güçler tarafından kontrol edildiğinden bahsederdim. Ancak değişen bankalar değil, ülkenin makroekonomik politikaları

Bankaların 20 yıl once en çok kar ettikleri şey faizlerken , bugün tüketici kredilerinden ve operasyonel gelirlerden(kredı masrafı, eskpertiz masrafı gibi) para kazanıyorlar/kazanmak zorundalar. Çünkü 20 yıl önce faizler çok yüksekken, bu karlı bir işti. Bunun sonucu olarak da insanları birikim yapmaya teşvik etmek karlıydı. Günümüzde ise durum tam tersi. Bu değişen durumun ekonomik ve siyasi nedenleri var. Bunları [Mahfi Eğilmez](http://www.mahfiegilmez.com/)'in blogunda bulabilirsin.

Bizim bu blogda tartışacağımız şey ise makroekonomik durumlar değil, sokaktaki düz adamı seni-beni etkileyen basit gerçekler

Hergün işe gidiyoruz ve bunun karşılığında bir ücret alıyoruz. Bundan gelir vergisi ve sgk kesintileri oluyor. Elinize geçen miktar'a Türkiye'de **net maaş** deniyor. Ekonomi literatüründe **disposable income** şeklinde geçiyor. Eğer net maaşınızın hepsini diğer maaşınız elinize geçene kadar harcıyorsanız, tasarruf yapamıyorsunuz demektir. Hatta bu maaş yetmiyor ve de kredi ile yaşamanıza devam ediyorsanız , tasarruflarınız negatif demektir. Negatif tasarruf demek, ileride yapacağınız tasarruflardan düşeceğiniz miktar demek. Yani gayet olumsuz bir durum.

Tasarruf yapamamızın bir çok nedeni var. Beklenmedik giderler, yüksek yaşam maliyetleri, düşük ücretler, harcama alışkanlıkları gibi. Bunların bazılarıyla başa çıkmak kolay bazılarıyla Türkiye şartlarında çok zor.

Özetle tasarruf yapmak oldukça önemli. Eskiler de bunu kavramış ki bununla ilgili çok atasözümüz var. Yine de tasarruf yapmak ne yazık ki yeterli değil. Çünkü enflasyon denilen bir gerçeklik var ve bu da yaptğımız tasarrufları bazen yavaş bazen hızlı şekilde yemekte. Bununla baş edebilmek için lazım olan diğer aracımız ise diğer yazıda değineceğim **yatırım**
