---
title: "Bireysel Emeklilik Sistemleri"
date: 2018-05-06T22:27:01+02:00
draft: true
---

Haftanın en az 5 günü işe gidiyoruz. Peki bu kaç yaşına kadar böyle devam edecek ? Eğer sigortanız yakın zamanda başladıysa, ortalama 60-65 yaşına kadar çalışmanız beklenmekte. Sonrasında devlet size  `Emekli Maaşı` nı garanti ediyor. Peki 60-65 yaşına kadar şimdiki işinizi yapmak ya da İstanbul'da yaşamak gerçekçi mi ? Benim için değil. Bu sebeple KenardaPara tutmaya ve yatırım yapmaya başladım.

Emeklilik sisteminin nasıl çalıştığına bakalım. Her ay brüt maaşınızdan bir miktar para kesiliyor ve SGK ya aktarılıyor. SGK biz çalışandan aldığı parayla, şu anda emekli olan kişilerin maaşını ve bakım masraflarını ödüyor. Yani bugün çalışan herkes birden bire ortadan yok olsa, emekliler kısa sürede maaş alamaz hale gelirdi.

Emeklilik sistemleri hemen hemen Dünya'nın bir çok yerinde böyle işliyor. Fark ettiyseniz sistem `Ponzi Scheme` denilen Saadet Zinciri/ÇiftlikBank olayına benziyor. Tek farkı sisteme giriş mecburi ve de yasal ancak kontrol sizde değil. Yani iktidar seçim vaadi olarak `Emekliye bayramda ikramiye` dediğinde çalışanlar bunu iki şekilde finanse ediyor. SGK primlerinin artması ve enflasyon ile cebimizden para tırtıklanmsı

Sadece ülkemizde değil Dünya genelinde de insanlar emeklilikteki gelirlerinin poltikacılara bağlı olmasından dertli.
Bu sebeple çeşitli alternatifler geliştirilmiş durumda. Hemen iki örnek verelim

* Emekli İkramiyesi: Uzun süre aynı işverende çalışan (Devlet Memurları gibi) emeklilik yaşı geldiğinde aldıkları toplu para. Zamanında bu para ile ev alınabilirken, neolıberal politikalar bu ikramiyeyi eritmiş durumda. Günümüzde emekli ikramiyesiyle belki ancak araba alınıyordur
* Dernek/Vakıf/Sandık maaşları: Bankaların ya da güçlü sendikaların kurdukları kasalarda maaşınızdan yüksek bir oranda kesinti yapılıyor ve emeklilikte bunu emekli maaşınıza ek olarak alıyorsunuz

Bu iki sistemden de sınırlı sayıda kişi faydalanabiliyor. Kendi işinize sahipseniz ya da sık sık iş değiştiren biriyseniz ikisin de de faydalanmanız oldukça zor.
Bunun alternatifi olarak 2003 yılından beri Türkiye'de *Bireysel Emeklilik Sistem(BES)* var. *BES* in uygulanma yöntemleri farklı ülkelerde farklı şekilde oluyor. Misal ABD de katkılarınız vergi indirimi sağlıyor. Orada bu mantıklı çünkü herkes sene sonunda Vergi Bildiriminde bulunmak zorunda. BES bizde de ilk çıktığında böyleydi ancak bunun pek mantıklı olmadığı görüldü ve güzel bir yönde , doğrudan devlet katkısı olarak değişti.

2017 ylında devlet BES e otomatik katılımı getirdi. Bana kalırsa uzun vadede bunun dolaylı bir etkisi olacak. Emeklilik maaşları reel olarak düşecek. Yani devlet emeklilere enflasyonla birlikte zam yapmayacak ve bunun yerine arada ikramiye gibi şeylere gidecek. Ne zaman ki biz emeklilik maaşlarının enflasyondan arındırılmış değlerinin çok düştüğünü fark edeceğiz, o zaman da 'Eee Bireysel Emekliliğin yok mu? Çıkmasaydın sistemden' denilecek.

Bireysel Emeklilik Sistemi adı ve yaş sınırı sebebiyle emeklilik sistemini çağrıştırsa da aslında bir yatırım aracı. Sistem paranızı yönlendirdiğiniz fonlardan oluşuyor. Bu fonların kimi devlet veya özel sektörün TL/Döviz cinsenden borçlanma araçlarına, kimi borsaya, kimiyse altına ve daha çeşitli araçlara dayalı.
Yatırdığınız paranın nasıl değerlendirileceğine siz karar veriyorsunuz. İster yüksek risk yüksek getiri , ister düşük risk düşük getirili fonlara yönelebilirsiniz.
Yatırım aracı olduğu için herhangi bir getiri garantisinden bahsedemeyiz. Ancak uzun vadede piyasa araçlarının enflasyonun üzerinde getirisi olduğunu biliyoruz. İlerleyen yazılarda bunu verilerle göstereceğim. Ancak tekrar hatırlatalım ki BES bir sigorta ya da sonsuza kadar devam eden maaş garantisi değildir.
Çalışanın en kolay ulaşabileceği uzun vadeli yatırım aracıdır. Bir sonraki yazıda Emeklilik Sistemine eleştirel bir bakış yapacağız
