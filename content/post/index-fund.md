---
title: "Endeks Fonları"
date: 2018-05-13T16:55:21+02:00
draft: true
---

Finans hakkında bir blog yazıp da Warren Buffett'dan bahsetmemek olmaz. Bizim konumuzsa Buffet'ın geçen 2017'de kazandığı 1 Milyon Dolarlık bir iddia. İddianın konusu ise şuydu

> 10 sene içinde herhangi bir düşük maliyetli Index Fonu , Protégé Partners şirketinin yönettiği yüksek riskli yatırım fonlarının ortalamasından daha iyi performans gösterecektir.

Buffet'ın dediği gibi Endeks fonu bunu başardı ve de oldukça iyi performans gösterdi. Buffet 1 Milyon doları kazandı ve bir yardım kuruluşuna bağışladı. İddiann detaylarını ve analizini [buradan](http://ritholtz.com/2017/05/interesting-thing-buffett-seides-bet/) okuyabilirsiniz.

Biz konumuza dönelim ve nedir bu Endeks fonları onu anlayalım. En basitinden Endeks nedir onu çözelim. Türkiye'de bizim en çok duyduğumuz endeks `BIST100` yani haberlerde sıkça duyduğumuz borsa bu kadar yükseldi, şu kadar düştü dediğimiz gösterge.
`BIST100` ya da `BIST30` dediğimiz endeksler borsanın bir temsili. Borsa'da irili ufaklı işlem gören yüzelrce şirket var. Borsa İstanbul'un durumunu anlamak için tüm bu şirketlerin hisslerini değerlendirmek zor. Kimisi gün içinde o kadar çok alınıp satılmıyor ya da işlemleri gözetim altında. Bu yüzden en çok işlem gören/en yüksek hacimli 100 tane hisse ağırlıklı olarak belirlenmiş. Bu hisselerin gün içindeki ağırlıklı ortalamaları Borsa'nın o günkü durumunu temsil ediyor. İşte buna BİST100(XU100) ya da BİST100 endeksi deniyor.

Endeksi anladıktan sonra yatırım fonlarının ne olduğunu anlayalım. Aslında Bireysel Emekliliğiniz varsa siz çoktan yatırım fonunun ne olduğunu biliyorsunuz demektir. BES de yatırdığımız paralarla satın aldığımız şeyler birer yatırım fonu. Bunlar çeşitli finansal araçlardan oluşuyor. Mesela hisse senedine yönelik bir BES fonu aldıysanız, bu fon çeşitli hisselerin içinde çeşitli ağırlıklarla bulunduğu bir yatırım aracı. Fonunuzun geliri de bu fonun içerdiği hisselerin ağırlıklı ortalamasından oluşuyor.

İşte bu yatırım fonarının kimisi aktif olarak yönetiliyor. Yani fonun başındaki kişi piyasadan daha akıllı olduğuna ve hangi hissenin artıp hangisinin düşebileceğini bildiğine inanıyor. Bunu da fonun avantajına çevirmek için, sıklıkla çeşitli hisseleri alıp satıyor. Bazen hedfelediğini başarıyor bazen başaramıyor

Diğer bir kısım fonsa pasif olarak yönetiliyor. BIST100 gibi çeşitli endekslerde hisseler hangi ağırlıklarla belirtilmişse, aynı bu endeksi yansıtan bir sepet oluşturuyor. Fon neredeyse sadece elinde bu sepetteki hisseleri tutuyor. Fona para ekleneceği ya da çıkarılacağı zaman da aynı oranlarda hisseleri alıyor ya da satıyor.

Tahmin edersiniz ki pasif olarak yönetilen bu fonların yönetimi çok daha kolay. Yönetimi kolay olduğu için fon işletim gider kesintisi dediğimiz **FİGK** leri de daha düşük.

İşin ilginç kısmı, pasif olarak yönetilen fonların uzun vadede getirisi daha yüksek. Warren Buffet'ın iddiasına konu olan da bu iki fon tipi arasındaki rekabetti ve Buffet'ın tercihi olan düşük maliyetli endeks fonları bu iddiayı kazanmasını sağladı

Nasıl oluyor da yata yata duran bir fonun getirisi, aktif olarak yönetilen bir fondan daha çok oluyor sorusu akla geliyor. Bunun teorisi ve detayları çok. Konuyla ilgili en ünlü kitap [A Random Walk Down Wall Street](https://www.amazon.com/Random-Walk-Down-Street-ebook/dp/B004KKXMZQ/) . Kısacası bir maymunun bile herhangi bir finansal yönetici kadar iyi hisse seçebileceğini anlatıyor. Ek olarak *Market Timing* denilen, ne zaman kriz çıkacak ya da hisseler düşüp değerlenecek kahinliğinin gerçekçi olma olasılığnın çok düşük olduğundan bahsediyor


Warren Buffett ın 2017 yatırımcı mektpularında şöyle bir kısım var

> If a statue is ever erected to honor the person who has done the most for American investors, the handsdown
choice should be Jack Bogle

> Eğer Amerikalı yatırımcılara en çok fayda sağlamış birinin heykeli dikilecekse bu şüphesiz Jack Bogle olmalıdır.

Peki heykeli dikilecek bu adam -Jack Bogle- kim? Kendisi ABD'de halka açık ilk endeks fonunu kuran adam. Kurduğu şirket Vanguard, bugün en büyük yatırım fonlarından. Kurulduğunda çeşitli finans otoriteleri tarafından "Kim uzun vadede ortalama getiri elde etmek ister ki" şeklinde eleştirilmiş. Ancak Vanguard 1980'den beri o kadar başarılı olmuş ki, bu eleştiriyi yapanların bile endeks fon kurmasına sebep olmuş. Vanguard'ın başarılı olmasının en büyük nedenlerinden biri düşük fon maliyetleri. Vanguard fonlarının ortalama maliyetleri %0.11. Bu uzun vadede çok az kesintiye neden olduğu için çok yüksek getiriye olanak sağlıyor

Peki bu endeks fonlara kimler yatırım yapıyor? Uzun vadeli yatırımcılar. Yani ABD'deki emeklilik adayları. Peki bizde var mı bu fonlar ? Eğer BES fonlarının **FİGK** lerine bakarsanız kesinlikle yok. Bizim fonların ortalama maliyeti %1.4 civarı. Yani Vanguard ve diğer piyasa endeks fonlarının neredeyse 10 katı.

Bunun nedenlerini daha sonraki yazılarda tartışacağız. Ancak şimdi bunlara bir ara verelim ve sık sık kullanacağımız simulasyonları nasıl yapacağımızı öğrenelim
